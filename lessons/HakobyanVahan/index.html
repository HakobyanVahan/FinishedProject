<!DOCTYPE html>
<html lang="hy">
	<head></head>
	<body>
		<h1>Մրգեր</h1>
		<h2>Խնձոր</h2>
			<p><b><i> Խնձոր,</i> </b>  խնձորենու պտուղն է, որը երկիր մոլորակի 
			ամենատարեց բնակիչներից է։ Այն հայտնի է դարձել մարդուն ավելի վաղ,
			քան մյուս բերքատու ծառերը։ Խնձորենու հայրենիքը համարվում է
			Կենտրոնական Ասիան։ Մեծ տարածում է գտել տնային խնձորենին։
			Ներկայումս գոյություն ունեն խնձորենիների բազում տեսակներ, 
			որոնք աճում են տարբեր կլիմայական պայմաններում։
			</p>
		<h2>Նարինջ</h2>
			<p><b> <i>Նարինջ,</i> </b>  նարնջենու պտուղ։Նարիջի հայրենիքը 
			համարվում է Չինաստանը։ Քաղցր նարնջի ամենավաղ հիշատակումը 
			չինական գրականության մեջ է եղել մ.թ.ա. 314 թվականին։
            Իրենից ներկայացնում է բազմափունջ պտուղ։ Ծածկված է ոչ ողորկ 
			նարնջագույն ցիտրուսակեղևով։ Սերմերը գտնվում են միջուկի մեջ։
			Կեղևի չափը, ձև ու գույնը տարբերվում են՝ կախված բույսի տեսակից։ 
			Նարինջն օգտագործվում է թարմ վիճակում, խոհարարության, նարնջի հյութ, 
			նարնջի մուրաբա, ջեմ, շաքարածո, մարմելադ պատրաստելու համար հումք է 
			հանդիսանում։
			</p>
		<h2> Նուռ </h2>
			<p><b><i> Նուռ,</i> </b>Պտուղը խոշոր, գնդաձև է՝ հաստ պտղամաշկով,
			թաղանթավոր միջնապատերով։ Սերմերը բազմաթիվ են՝ յուրաքանչյուրը 
			շրջապատված բաց վարդագույնից մինչև բալի գույնի հյութալի պտղամսով։ 
			Բնի բարձրությունը մինչև 5 մ է։ Տերևները կաշեկերպ են, փայլուն, 
			նշտարաձև կամ երկարավուն, ամբողջաեզր։ Ծաղիկները երկսեռ են, մեկական
			կամ փնջերով, վառ կարմիր։ Պտուղը հատապտղանման է՝ գնդաձև, հաստ պտղամաշկով, 
			բարակ թաղանթավոր միջնապատերով։ Սերմերը բազմաթիվ են 
			(ըստ ավանդության՝ 365 հատ)՝ պատված բաց վարդագույնից մինչև մուգ վարդագույն 
			(քաղցր, թթվաշաքաղցր) հյութալի շերտով։
			</p>
		<h2> Խաղող </h2>
			<p><b><i> Խաղող,</i> </b> խաղողազգիների ընտանիքին պատկանող 79 
			բույսերից մեկը, փաթաթվող ցողունով բույս։ Պտուղը հիմնականում աճում է 
			հյուսիսային կիսագնդում։ Տնտեսապես կարևոր է թե՛ որպես խաղողազգիների 
			տեսակի բուծում, թե՛ որպես գինու խմորման և արտադրման հումք։ Խաղողի
			մշակման մասին գիտությունը և խաղողազգիների աճեցումն ընդհանրապես 
			ներկայացվում են մեկ ընդհանուր անվան ներքո՝ խաղողագործություն։ 
			Խաղողազգիների տեսակների մեծամասնությունը փոշոտվում է քամու միջոցով՝ 
			հերմաֆրոդ ծաղիկների միջոցով, որոնք ունեն արական և իգական սեռերի 
			վերարտադրողական օրգաններ։ Այս ծաղիկները խմբավորված են բույլերում,
			որոնք կոչվում են ծաղկաբույլեր։ Առանձին տեսակների մոտ, այնպիսիների,
			ինչպիսին է Vitis vinifera-ն, յուրաքանչյուր հաջող փոշոտված ծաղիկ դառնում է 
			խաղողի հատապտուղ, որը հետագայում դառնում է խաղողի ողկույզ։ Չնայած 
			որթատունկերի ծաղիկները սովորաբար շատ մանր են, պտուղները հաճախ խոշոր են և
			ունեն վառ գունավորում, քաղցրաբույր են, ինչով գրավում են թռչուններին և այլ
			կենդանիներին, իսկ դա նպաստում է սերմերի տարածմանը, որոնք առկա են դրանց
			հատապտուղներում։
			</p>  
	    <h2> Մանդարին  </h2>
			<p><b> <i> Մանդարին,</i> </b>սապատազգիների ընտանիքի (անգլ.՝Citrus) ցեղի 
			մշտադալար բույս։ Ըստ որոշ հետազոտողների, մանդարինի բոլոր ձևերը պատկանում
			են մեկ տեսակի՝ սովորական մանդարինին (իսպ.՝C. reticulata), իսկ մյուսներն 
			առանձնացնում են դրա մինչև 13 տեսակ։ Առավել տարածված է ճապոնական մանդարին 
			(իսպ.՝C. unshiu), որը թույլ աճեցողությամբ, 2-3 մ բարձրության ծառ է։ 
			Տերևները խոշոր են, օվալաձե, երբեմն՝ ծալքավոր, վերևի մակերեսը՝ մուգ
			կանաչ գույնի, թույլ զարգացած տերևակիցներով։ Ծաղիկները՝ երկսեռ, սպիտակ։
			Ինքնափոշոտվող բույս է։ Պտուղները՝ տափակ-կլորավուն, կեղևը՝ կաշենման, հաստ, 
			բաց նարնջագույն, հեշտությամբ անջատվում է պտղամսից, կազմված է առանձին 
			բաժնյակներից (ճաղերից), որոնք պատված են շատ բարակ, սպիտակ, թելանման 
			հավելվածքներով։ Հյութալի է, քաղցր, թթվաշ, հաճելի համով և բույրով։ 
			Պարունակում է մինչև 12% շաքարներ, 0, 9-1, 0% կիարոնաթթու, 0, 45% 
			պեկտինային նյութեր, ինչպես նաև հանքային նյութեր ու վիտամիններ։ Պտուղներն 
			օգտագործվում են թարմ և վերամշակված վիճակում (հյութեր, մուրաբաներ)։
            Աճում է արևադարձային և մերձարևադարձային այն շրջաններում, որտեղ ձմռանը 
			ջերմաստիճանը -8 °C-ից ցածր չի լինում։ Բերք է տալիս տնկումից 3-4 տարի հետո։
			Ապրում է 30-40 տարի։ Բազմանում է աչքապատվաստով, ինչպես նաև կտրոններով։ 
			Որպես պատվաստակալ օգտագործվում է վայրի եռտերեային կիտրոնը (իսպ.՝C. trifoliata)։ 
			Վեգետացիայի ընթացքում կարող է տալ 3-4 աճ։
			</p>
	</body>
</html>